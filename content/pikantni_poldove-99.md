---
contentType: prose
---

<section>

bonbony

Bonbony mě olizují

Bonbony mě koušou

Bonbony mě vysávají

Vybral jsem si

špatný pytlík

nebo možná

měly prošlou

záruční lhůtu

V reklamačním

se na mě dívají

trochu s nedůvěrou

trochu vyděšeně

Pak otevřou sáček

Bonbony

se zdvořile usmívají

některé jsou dokonce

červené studem

No tak vidíte

říkají v reklamačním

Vyjdu ven

sáhnu dovnitř

a ucítím na ruce

smířlivé lechtání

</section>
