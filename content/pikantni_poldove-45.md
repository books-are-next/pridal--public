---
contentType: prose
---

<section>

box

Dívám se na televizi

v županu

a stříbrných

šněrovacích botách

rád bych si vlezl dovnitř

a taky někoho

cásnul po hlavě

Není mi však dáno

moje práce nohou

krátký dech

navíc nemám trenéra

který by prohodil

ručník včas obrazovkou

Dívám se na televizi

když mi najednou

jedna přistane

je to zlomek sekundy

boxerka zaleze

zase zpátky

Lidi řvou:

Rozsekej ho

Kurva

Rozsekej ho

A další

a další

a další

Mám obličej na kaši

Plivu zuby

na zem

Naštěstí přenos končí

a začíná

ŠŤASTNÁ VAŘEČKA

Přes nateklé oko

vidím chlápka

jak útočí na kameru

langustou v těstíčku

</section>
