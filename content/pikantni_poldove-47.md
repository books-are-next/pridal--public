---
contentType: prose
---

<section>

nájem

Zvýšení nájemného

donutilo obyvatele bytu

přestěhovat se na strop

Domnívají se

že takový způsob bydlení

je vyjde levněji

a taky:

lépe se jim prokrví mozek

aby si mohli rozmyslet co v případě

že se zvýší i nájem stropu

Zatím je nic nenapadá

snad jenom to

že lustr v této pozici

by mohl být strom

a odpadky které po sobě

nechali na podlaze

ptáci

Jak málo stačí a všechno

je vzhůru nohama

říkají si

když sedí pod blikající korunou

sledují zmačkané peří

na koberci

</section>
