---
contentType: prose
---

<section>

diamantoběh

není možné

ukrást diamant

bez jeho pomoci

logicky budeme potřebovat

nejenom plánek

a kočičí převlek

ale také něco

čím v noci

vyřízneme otvor

do skleněné vitríny s diamantem

abychom ji mohli vybrat

není tedy

dost dobře možné

ukrást diamant bez toho

abychom už nejméně

jeden měli

jak se říká

ve zlodějské hantýrce:

šutr čeká na bráchu

nebo:

bez diamantu

do muzea nelez

</section>
